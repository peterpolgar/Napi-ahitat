var az_id = ['PK 196.2-198.3', 'Josafát', 'A csatában Akháb nyíl által megsebesült és alkonyatkor meghalt. „Napnyugtakor ez a kiáltás szaladt végig a táboron: Mindenki a városába! Mindenki a hazájába!” (1Kir 22:36) Így teljesedett be a próféta kijelentése.', 'PK 196.2', 'Ebből a végzetes ütközetből Josafát visszatért Jeruzsálembe. Amikor a város felé közeledett, Jéhu próféta ezzel a dorgálással ment elé: „A bűnöst kellett segítened, és az Úr gyűlölőit szeretned? Ezért szállt rád az Úr haragja. Bár volt benned valami jó is, mert kiirtottad az országból a szent fákat, és állhatatos szívvel kerested az Istent” (2Krón 19:2–3).', 'PK 196.3', 'Josafát uralkodásának későbbi éveit jórészt Júda nemzeti és lelki bástyái megerősítésével töltötte. „...kiment a nép közé, Beérsebától fogva egészen Efraim hegyvidékéig, és megtérítette őket őseik Istenéhez, az Úrhoz” (2Krón 19:4).', 'PK 196.4', 'A király egyik fontos intézkedése a hatékony bíróság létesítése és fenntartása volt. „Bírákat nevezett ki az országban, Júda minden megerősített városában, városról városra”, és nekik adott megbízásában ezt hangsúlyozta: „Nézzétek meg jól, mit tesztek, mert nem emberek, hanem az Úr megbízásából ítélkeztek, és ő lesz veletek az ítélethozatalban. Most azért rettegjetek az Úrtól, és vigyázzatok, hogy mit tesztek, mert Istenünk, az Úr nem tűri a hamisságot, a személyválogatást és a vesztegetés elfogadását!” (2Krón 19:5–7).', 'PK 197.1', 'Továbbfejlesztette az igazságszolgáltatási rendszert a jeruzsálemi fellebbviteli bíróság létrehozásával „nevezett ki Jósafát lévitákat, papokat és izráeli családfőket az Úrra tartozó ügyeknek és a jeruzsálemi lakosok pöreinek az intézésére” (2Krón 19:8).', 'PK 197.2', 'A király hűségre buzdította ezeket a bírákat. „Így járjatok el az Úr félelmében, hűséggel és tiszta szívvel: – parancsolta nekik. Bármilyen peres ügyet terjesztenek elétek honfitársaitok, akik a maguk városaiban laknak, vérontásra, törvényre, parancsolatra, rendelkezésekre vagy ítélkezésekre vonatkozólag, figyelmeztessétek őket, hogy vétkessé ne váljanak az Úr előtt, és az ő haragja rátok és honfitársaitokra ne szálljon. Így járjatok el, és akkor nem vétkeztek!', 'PK 197.3', 'Az Úrra tartozó minden dologban Amarjáhú pap lesz a vezetőtök, a királyra tartozó minden dologban pedig Zebadjáhú, Jismáél fia, a Júda házából való fejedelem. Mint hivatalnokok, a léviták állnak rendelkezésetekre.', 'PK 197.4', 'Működjetek bátran, az Úr pedig legyen a jókkal!” (2Krón 19:9–11)', 'PK 198.1', 'Körültekintő intézkedésében, amellyel alattvalói jogait és szabadságát akarta védeni, Josafát hangsúlyozta, hogy az igazság Istene, aki mindenkin uralkodik, tekintettel van az emberi család minden tagjára. „Isten ott áll az isteni közösségben, ítéletet tart az istenek fölött.” És akiket arra jelölt ki, hogy uralma alatt ítélkezzenek, azok védjék a „nincstelennek és az árvának a jogát, szolgáltassatok igazságot a nyomorultnak és szűkölködőnek! ...ragadjátok ki a bűnösök kezéből” (Zsolt 82:1, 3–4).', 'PK 198.2', 'Josafát uralkodása vége felé Júda országára olyan sereg tört rá, amelynek közeledtére a lakosság jogosan reszketett. „...hadba vonultak Jósáfát ellen a móábiak és az ammóniak a meúniak egy részével együtt”. Az ellenség támadásának hírét ezekkel a megdöbbentő szavakkal hozta egy követ a királynak: „...a tenger túlsó részéről nagy sokaság jön ellene Edóm felől, és már Hacecon-Támárban, azaz Éngediben vannak...” (2Krón 20:1–2).', 'PK 198.3']