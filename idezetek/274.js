var az_id = ['PK 35.3-36', 'A templom felszentelése', 'Mórija hegyén „a templom építésekor már készen kifaragott kövekből építettek, sem kalapácsnak, sem vésőnek, sem egyéb vasszerszámnak a zaja nem hallatszott” (1Kir 6:7). A minta szerint, amelyet Dávid adott át fiának – készítették el a gyönyörű berendezést, „az Isten háza összes felszerelését” (2Krón 4:19). Ez magában foglalja a füstölőoltárt, a szent kenyerek asztalát, a gyertyatartót és a mécseket, valamint azokat az edényeket és eszközöket, melyeket a papok használtak a szent helyen végzett szolgálatuk közben. Mindezek „aranyból, mégpedig tiszta aranyból” (2Krón 4:21) készültek. A rézből való felszereléseket – az égőáldozati oltárt, a nagy mosdómedencét, amelyet tizenkét ökör tartott, a kisebb medencéket, sok más eszközzel együtt „a Jordán környékén öntette ezeket a király az agyagos földben, Szukkót és Cerédá között” (2Krón 4:17). Ezekből a berendezésekből sokat készítettek, hogy ne legyen belőlük hiány.', 'PK 35.3', 'Páratlanul szép és utolérhetetlenül pompás volt az a fejedelmi épület, amelyet Salamon és társai emeltek Isten és az istentiszteletek számára. A drágakövekkel díszített, faragott cédrussal és csiszolt arannyal bélelt templomépület – amit pompás utakkal átszelt tágas udvarok vettek körül – hímzett függönyeivel és díszes berendezéseivel alkalmas szimbóluma volt Isten földi egyházának, amely korszakokon át a mennyei minta szerint épült „arany”-hoz, „ezüst”-höz, „drágakövek”-hez (1Kor 3:12) hasonlítható anyagokból, „faragott oszlopok”-ból, „amilyenek a palotákban vannak” (Zsolt 144:12). Ebben a lelki templomban Krisztus „a szegletkő”, akiben az egész épület szép renddel rakattatván, nevekedik szent templommá az Úrban.', 'PK 36.1']