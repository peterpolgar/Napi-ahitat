var az_id = ['PK 503-506.1', 'A tüzes kemence', 'A nagy szoborról szóló álmot – amely Nabukodonozor elé tárta az eseményeket az idők végéig – Isten azért adta, hogy a király megértse, milyen szerepet kell betöltenie a világ történelmében, és birodalmának milyen kapcsolatot kell tartania a mennyel. Az álom magyarázásakor Nabukodonozor félreérthetetlen tájékoztatást kapott Isten örökkévaló országa felállításáról. „Ezeknek a királyoknak az idejében – mondta Dániel – támaszt a menny Istene egy királyságot, amely nem semmisül meg soha, és a királyi uralom más népre nem száll át. Összetöri mindezeket a királyságokat, és véget vet nekik, maga pedig fennáll mindörökké... Igazat mond ez az álom, és bizonyos a magyarázata” (Dán 2:44–45).', 'PK 503.1', 'A király elismerte Isten hatalmát. Így szólt Dánielhez: „Valóban, a ti Istenetek az istenek Istene, a királyok ura és a titkok feltárója”. Ezt követően Nabukodonozor egy ideig félte Istent, de szíve nem szabadult meg a világi becsvágytól és az önfelmagasztalástól. Az uralkodását kísérő jómód büszkeséggel töltötte el. Később már nem tisztelte Istent. Visszatért a bálványimádáshoz, és azt még lelkesebben, még buzgóbban gyakorolta.', 'PK 503.2', 'Ezek a szavak: „Te vagy az aranyfej”, mélyen belevésődtek emlékezetébe. Ezt a tényt, és a bálványimádáshoz való visszatérését a birodalom bölcsei kihasználták, és indítványozták, készíttessen az álmában látotthoz hasonló szobrot. Állítsa fel ott, ahol mindenki láthatja az arany fejet, amely a magyarázat szerint birodalmát jelképezi.', 'PK 504.1', 'A királynak tetszett a hízelgő javaslat, és elhatározta megvalósítását. Sőt tovább megy; a látott szobor helyett olyat csináltat, amely túlszárnyalja az eredetit. Az ő szobra nem csökkenő értékű anyagokból készül, hanem fejétől a lábáig aranyból lesz, elpusztíthatatlan, teljhatalmú birodalomnak szimbolizálva Babilont, amely darabokra tör minden más országot, és örökké állni fog.', 'PK 504.2', 'Egy örökre fennmaradó birodalom és dinasztia megalapításának gondolata nagyon tetszett a hatalmas uralkodónak, akinek fegyvereivel szemben a föld népei csak vesztesek lehetnek. Határtalan becsvágyból és önző kérkedésből fakadó lelkesedéssel megtárgyalta bölcs embereivel ennek megvalósítását. A király és tanácsosai elfelejtették azt a rendkívüli gondoskodást, amely a szobor megálmodásával kapcsolatban történt. Elfelejtették, hogy szolgája, Dániel által Izráel Istene világossá tette, mit jelent a szobor, és hogy ezzel a magyarázattal a birodalom nagy emberei szégyenletes haláltól menekültek meg. Mindent elfelejtettek, kivéve azt, hogy meg akarják alapozni saját hatalmukat és felsőbbségüket. Elhatározták, hogy minden lehető eszközzel megpróbálják Babilont felülmúlhatatlan, egyetemes, hódolatra méltó birodalommá emelni.', 'PK 504.3', 'A jelképes ábrázolást, amelyen keresztül Isten kinyilatkoztatta a királynak és a népnek szándékát a föld nemzeteivel, most emberi hatalom dicsőítésének szolgálatába állították. Dániel magyarázatát elutasították és elfelejtették; az igazságot félremagyarázták és helytelenül alkalmazták. A jelképet, amellyel a menny az emberek elé akarta tárni a jövő fontos eseményeit, felhasználták arra, hogy gátolják annak az ismeretnek a terjedését, amelyet Isten vágyott a világgal megismertetni. Sátán becsvágyó emberek elgondolásaival akarta meghiúsítani Isten szándékát az emberrel. Az emberiség ellensége tudta, hogy a tévelygéstől mentes, tiszta igazság, hatalmas, megmentő erő. Amikor azonban az „én” felmagasztalására és emberi elgondolások előmozdítására használják, a gonosz erejévé lesz.', 'PK 505.1', 'Nabukodonozor gazdag kincstárából egy nagy arany szobrot csináltatott, hasonlót ahhoz, amelyet álmában látott. Csupán anyagában különbözött attól. A káldeusok bármennyire hozzá is szoktak a pogány istenségeik fényűző ábrázolásához, soha azelőtt nem alkottak olyan impozáns és fenséges dolgot, mint ez a hatvan sing magas és hat sing széles csillogó szobor. Nem csoda, hogy abban az országban, ahol egyetemes volt a bálványimádás, a Babilon dicsőségét, pompáját és hatalmát jelképező gyönyörű és felbecsülhetetlen értékű Dura-mezei szobrot imádás tárgyává tették. Ennek megfelelően intézkedtek. Kiment a rendelet, hogy a felavatás napján azzal mutassa meg mindenki a babiloni hatalom iránti példátlan hűségét, hogy meghajol a szobor előtt.', 'PK 505.2', 'A kitűzött nap elérkezett, és Dura mezején hatalmas tömeg gyűlt össze „különböző nyelvű népek és nemzetek” közül. Amikor megszólalt a zene, a király parancsának megfelelően „leborultak, és hódoltak az aranyszobor előtt”. Úgy tűnt, hogy a sötétség hatalmai felejthetetlen győzelmet arattak ezen az eseménydús napon. Az aranyszobor imádásából arra lehetett következtetni, hogy ez a kultusz bele fog szervesen szövődni az ország államvallásaként elfogadott bálványimádás formáiba. Sátán azt remélte, ezzel meghiúsíthatja Isten ama szándékát, hogy a fogoly Izráel babiloni tartózkodása a pogány népek áldását szolgálja.', 'PK 506.1']