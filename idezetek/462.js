var az_id = ['PK 522-527.2', 'A láthatatlan Vigyázó', 'Dániel élete vége felé nagy változások történtek abban az országban, ahová hatvan évvel korábban őt és három héber társát fogságba vitték. Nabukodonozor, „a legkegyetlenebb népek” vezetője (Ez 28:7) meghalt, és utódainak esztelen uralkodása alatt Babilon, „az egész föld büszkesége” (Jer 51:41) semmivé lett; bekövetkezett a fokozatos, de biztos pusztulás.', 'PK 522.1', 'Nabukodonozor unokájának, Belsazárnak ostobasága és gyengesége miatt a büszke Babilon csakhamar elbukott. Belsazár, aki fiatalon részt kapott az uralkodásból, büszkélkedett hatalmában és szívével a menny Istene ellen fordult. Sok lehetősége volt Isten akaratának megismerésére és annak megértésére, hogy kötelessége néki engedelmeskedni. Tudott arról, hogy nagyapját Isten határozatából kiűzték az emberi társadalomból. Jól ismerte Nabukodonozor megtérése és csodálatos gyógyulása történetét is. De engedte, hogy az élvezetek szeretete és az öndicsőítés homályba borítsa azokat a tanulságokat, amelyeket soha nem lett volna szabad elfelejtenie. Kegyelemből kapott lehetőségeit eltékozolta, és nem igyekezett arra, hogy általuk jobban megismerje az igazságot. Amire Nabukodonozor végül kimondhatatlan szenvedés és megalázás árán eljutott, attól Belsazár közömbösen elfordult.', 'PK 522.2', 'Az ítéletig nem sok idő telt el. Círusz, a méd Dárius unokaöccse, a médek és perzsák egyesített seregének hadvezére, megostromolta Babilont. A látszólag bevehetetlen – az Eufrátesz folyó által védett – vár masszív falain és rézkapuin belül, ahol bőségesen volt élelem, a kéjsóvár király biztonságban érezte magát. Idejét szórakozással és tivornyázással töltötte.', 'PK 523.1', 'A hivalkodó, öntelt Belsazár vakmerő biztonságérzetében „nagy lakomát rendezett ezer főrangú emberének, és az ezer emberrel együtt itta a bort.” Mindaz a vonzerő, amit a gazdagság és a hatalom nyújthat, növelte a színhely pompáját. Gyönyörű nők elbűvölő varázsukkal a királyi lakoma vendégei voltak. Lángeszű, művelt emberek is ott voltak. Fejedelmek és államférfiak úgy itták a bort, mint a vizet, és dorbézoltak őrjítő hatása alatt.', 'PK 523.2', 'A féktelen orgiát maga a király vezette, akinek botrányos részegsége elvette józan eszét, és alantas ösztönei, szenvedélyei vették át az uralmat. Lakoma közben „megparancsolta Bélsaccar, hogy hozzák elő azokat az arany- és ezüstedényeket, amelyeket apja, Nabukodonozor hozott el a jeruzsálemi templomból. Azokból akart inni a király főrangú embereivel, feleségeivel és ágyasaival együtt.” A király be akarta bizonyítani, hogy nincs oly szent dolog, amelyhez hozzá ne nyúlhatna. „Elő is hozták az aranyedényeket, ...és a király azokból ivott főrangú embereivel... együtt. Itták a bort, és közben dicsőítették az aranyból, ezüstből, rézből, vasból, fából és kőből csinált isteneket.”', 'PK 523.3', 'Belsazár aligha sejtette, hogy bálványimádó tivornyázásának mennyei tanúja van; hogy egy láthatatlan mennyei Vigyázó figyeli az istengyalázó jelenetet, hallja a szentségtörő nevetgélést, látja a bálványimádást. A hívatlan vendég azonban csakhamar éreztette jelenlétét. Amikor a tivornya tetőzött, vértelen kéz jelent meg, és tűzként fénylő betűket rajzolt a palota falára. A nagy sokaság nem értette az írás szavait, de a lelkiismeretében megérintett király és vendégei az ítélet baljóslatú előjelét látták benne.', 'PK 524.1', 'Elhalkult a zsivajgó jókedv, miközben az emberek valami leírhatatlan rémülettől megdermedve figyelték a kezet, amely lassan rajzolta a titokzatos betűket. Filmszerűen pergett le előttük gonosz életük cselekedetei. Mintha az örökkévaló Isten ítélőszéke előtt álltak volna, akinek hatalmával épp akkor dacoltak. Ahol néhány pillanattal előbb hangos jókedv és istenkáromló élcelődés hallatszott, az most fakó arcok és kétségbeesett jajveszékelés színtere lett. Amikor Isten megfélemlíti az embert, akkor nem tudja elrejteni rettegését.', 'PK 524.2', 'Belsazár rémült meg a legjobban. Ő volt elsősorban felelős azért az Isten ellenes lázadásért, amely a babiloni birodalomban azon az éjszakán tetőzött. Az Istent képviselő láthatatlan Vigyázó jelenlétében, akinek hatalmát megkérdőjelezték és nevét káromolták, a király megdermedt a félelemtől. Lelkiismerete felébredt. „...dereka elernyedt, és még a térdei is reszkettek.” Belsazár szentségtörően szembehelyezkedett a menny Istenével, és saját erejében bízott nem sejtve, hogy valaki meg meri kérdezni: Miért cselekszel így? De most rádöbbent arra; el kell számolnia, miként sáfárkodott a reá bízott értékekkel, és nem tud semmi mentséget felhozni az elszalasztott alkalmakra és kihívó viselkedésére.', 'PK 524.3', 'A király hasztalan próbálta elolvasni az izzó betűket. Olyan titokkal állt szemben, amelyet nem tudott megoldani; olyan hatalommal, amelyet sem megérteni, sem letagadni nem tudott. Kétségbeesve fordult segítségért birodalma bölcseihez. Eszeveszett kiáltásától zengett a terem. Hívta a varázslókat, káldeusokat és jövendőmondókat, hogy olvassák el az írást. „Akárki legyen is az az ember, aki elolvassa ezt az írást – ígérte – és meg tudja nekem magyarázni, az bíborba öltözhet, aranyláncot kap a nyakára, és rang szerint harmadik lesz az országomban.” De hasztalan könyörgött és ígért gazdag jutalmat bizalmát élvező tanácsadóinak. Mennyei bölcsességet nem lehet venni és eladni. „A király bölcsei... nem tudták az írást elolvasni és megmagyarázni a királynak.” Éppúgy nem tudták elolvasni a titokzatos betűket, mint ahogy az előző nemzedék bölcsei nem tudták megmagyarázni Nabukodonozor álmát.', 'PK 527.1', 'Ekkor az anyakirálynénak eszébe jutott Dániel, aki több mint fél évszázaddal előbb elmondta Nabukodonozor királynak a nagy szoborról szóló álmát, és meg is magyarázta. „Király, örökké élj! – mondta. Ne gyötörjenek téged gondolataid, és az arcod se legyen sápadt! Van országodban egy férfi, akiben szent, isteni lélek van. Atyád idejében őt úgy ismerték meg, mint akinek világos értelme van, és olyan bölcsessége, amilyen az istenek bölcsessége. Atyád, Nabukodonozor király a mágusok, a varázslók, a csillagjósok és a csillagászok előjárójává tette... mert Dánielben, akit a király Baltazárnak nevezett el, rendkívüli lélek, tudás, értelem, továbbá álommagyarázó, titkot feltáró és rejtélyeket megfejtő képesség van. Most azért hivatni kell Dánielt, majd ő megadja a magyarázatot!”', 'PK 527.2']