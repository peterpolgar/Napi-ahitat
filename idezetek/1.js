var az_id = ['PP v-viii', 'Bevezetés', 'Az a kijelentés, hogy Isten az anyaszentegyházban rendelt némelyeket stb. — többet jelent, mint azt, hogy az ajándékok megjelenésére lehetőség nyílik, ha a körülmények kedvezőek. Ez inkább azt jelenti, hogy ezek az egyház igazi lelki felépítésének állandó részei, és ha ezek nem működnek, az egyház olyan emberi test állapotába jut, amelynek egyes tagjai baleset vagy betegség miatt megrokkantak és tehetetlenekké váltak. Ha egyszer Isten beépítette ezeket az ajándékokat az egyházba, azoknak ott kell maradniuk, amíg szabályosan meg nem szűnnek. De nincs semmilyen híradás arról, hogy valamikor is megszűntek volna. ', 'PP v.1', 'Öt évvel később ugyanez az apostol ugyanezekről az ajándékokról ír az efézusiaknak, és világosan megmagyarázza, mi a céljuk; ezáltal közvetve kimutatja, hogy meg kell maradniuk e cél eléréséig. Ezt mondja: “Ezokáért mondja az írás: Fölmenvén a magasságba foglyokat vitt fogva, és adott ajándékokat az embereknek [...] és Ő adott némelyeket apostolokul, némelyeket prófétákul, némelyeket evangélistákul, némelyeket pedig pásztorokul és tanítókul: A szentek tökéletesbítése céljából szolgálat munkájára, a Krisztus testének építésére: Míg eljutunk mindnyájan az Isten Fiában való hitnek és az Ő megismerésének egységére, érett férfiúságra, a Krisztus teljességével ékeskedő kornak mértékére” (Ef 4:8.11-13). ', 'PP v.2', 'Az egyház az apostoli korban nem érte el az egységnek itt elgondolt állapotát; és e kor után nagyon hamar nagy lelki hitehagyás homálya kezdte beárnyékolni az egyházat. E hanyatló állapotban egyáltalán nem jutott el Krisztus teljességére és a hit egységére. Nem is jut el addig, amíg az utolsó kegyelmi üzenet nem gyűjt össze minden nemzetségből és népből, minden társadalmi osztályból és minden tévelygő organizációból egy minden evangéliumi reformot megvalósító népet, amely várja az ember Fiának eljövetelét. Ha az egyházban valamikor is szükséges a vigasztalás és eligazítás, bátorítás és védelem, akkor az az utolsó napok veszélyei közepette lesz, amikor a gonoszság erői, amelyek tapasztalattal és gyakorlattal majdnem tökélyre vitték bűnös tevékenységüket, mesteri csalásaikkal becsapnák, ha lehet, még a választottakat is. Ezért az utolsó napokban nagyon időszerűen valósulnak meg az egyház áldására a Lélek kitöltetéséről szóló sajátos próféciák. ', 'PP v.3', 'A keresztény világ jelenlegi irodalma azonban általában azt tanítja, hogy a Lélek ajándékai csak az apostoli kornak szóltak; egyszerűen csak az evangélium hirdetésének elindítása volt a céljuk. Amikor pedig az evangélium megalapozódott, az ajándékokra nem volt többé szükség. Következésképpen nemsokára eltűntek az egyházból. De Pál apostol arra figyelmeztette korának keresztényeit, hogy a “törvényszegés titkos bűne” már működik, és hogy az ő távozása után “gonosz farkasok” lépnek közéjük, akik nem kímélik a nyájat, és közülük is támadnak emberek, akik fonák dolgokat hirdetnek, hogy magukhoz vonzzák a tanítványokat (ApCsel 20:29-30). Nem lehet tehát, hogy az egyházba éppen e gonosz dolgok ellen védelmül helyezett ajándékok eltűnjenek, amikor ez az idő elérkezik, mintha már elérték volna céljukat. Hiszen e körülmények között jelenlétükre és segítségükre jobban szükség van, mint amikor az apostolok maguk is a cselekvés mezején voltak. ', 'PP vi.1', 'Pálnak a korinthusi gyülekezethez intézett levelében egy másik kijelentést is találunk, amely azt mutatja, hogy az ajándékok ideiglenes jellegét valló népszerű felfogás nem lehet helyes. Itt szembeállítja a jelenlegi tökéletlen állapotot azzal a dicsőséges, halhatatlan állapottal, amelyre a keresztény végül eljut. lKor 13:9-10. verse ezt mondja: “Mert rész szerint van bennünk az ismeret, rész szerint a prófétálás: De mikor eljő a teljesség, a rész szerint való eltöröltetik.” Továbbá ezt a jelenlegi állapotot úgy szemlélteti, hogy a gyermekkor gyenge és éretlen gondolkozásához és cselekvéséhez, a tökéletes állapotot pedig a férfikor tisztább meglátáshoz, érettségéhez és erejéhez hasonlítja. Az ajándékokat a jelenlegi tökéletlen állapotban szükséges dolgok közé sorolja, de amelyekre nincs szükség, amikor a tökéletes állapot eljön. “Most” — mondja a 12. vers — “tükör által homályosan látunk, akkor pedig színről színre; most rész szerint van bennem az ismeret, akkor pedig úgy ismerek majd, amint én is megismertettem. Most azért megmarad a hit, remény, szeretet, e három; ezek között pedig legnagyobb a szeretet.” ', 'PP vi.2', 'Ez megmagyarázza a 8. vers szavait: “A szeretet soha el nem fogy”; vagyis a szeretet mennyei ajándéka örökre megmarad; ez az ember jövőjét, halhatatlan állapotát bekoronázó dicsőség; de “bár jövendőmondások eltöröltetnek”; azaz eljön az az idő, amikor már nem lesz szükség próféciákra, és a prófétaság ajándékát, mint az egyház egyik segítségét, az egyház már nem gyakorolja; “akár nyelvek megszűnnek”; azaz a nyelvek ajándéka már nem tesz szolgálatot; “akár ismeret eltöröltetik”; azaz az ismeretet, nem mint elméleti tudást, hanem mint a Lélek egyik különleges ajándékát szükségtelenné teszi az a tökéletes ismeret, amelyet Istentől kapunk az örökkévalóságban. ', 'PP vi.3', 'Ha pedig arra az álláspontra jutunk, hogy az ajándékok megszűntek az apostoli korral, mert már nem volt rájuk szükség, akkor azt is valljuk, hogy az apostoli korszak az egyház gyenge és gyermeteg korszaka volt, amikor mindent tükör által, homályosan láttak; az utána következő korszak pedig — amikor gonosz farkasok jöttek nem kedvezve a nyájnak, és emberek léptek fel még az egyházban is fonák tanokat hirdetve, hogy magukhoz térítsék a tanítványokat — tökéletes világosság és ismeret korszaka volt, amikor az apostoli kor tökéletlen, gyermeteg és homályos ismerete már eltűnt! Mert ne felejtsük el, hogy az ajándékok csak a tökéletes állapot elérésekor szűnnek meg, amely állapot szükségtelenné teszi őket. De józan ésszel senki sem vallhatja egy pillanatig sem, hogy az apostoli kor kevésbé volt emelkedett, mint bármely utána következő korszak. És ha az ajándékokra akkor szükség volt, feltétlenül szükség van rájuk most is. ', 'PP vii.1', 'Azok között a tevékenységek között, amelyeket az apostol mind a korinthusiakhoz, mind az efézusiakhoz intézett levelében az egyházba helyezett ajándékoknak nevez, találunk “pásztorokat”, “tanítókat”, “gyámolokat” és “kormányokat”; és mai jelenlétük az egyházban mindenfelé elfogadott tény. Akkor miért ne volna elismert a többi is, beleértve a hitet, gyógyítást, próféciát, stb? Ki illetékes arra, hogy a határvonalat meghúzza, és megmondja, mely ajándékokat vonta ki Isten az egyházból, amikor kezdetben mindet egyformán beépítette az egyházba? ', 'PP vii.2', 'Jelenések 12:17 próféciája szerint az utolsó napokban az ajándékok újra jelen lesznek. E bizonyságtevés vizsgálata hitelesíti ezt a nézetet. A szöveg beszél az asszony magvának maradékáról. Mivel az asszony az egyház szimbóluma, magva az egyházat alkotó egyes tagokat jelenti minden időben; a magvának “maradéka” pedig a keresztények utolsó generációja, vagyis akik Krisztus második eljövetelekor a földön élnek. A szöveg a továbbiakban kijelenti, hogy ezek “az Isten parancsolatainak megőrzői”, és “akiknél vala a Jézus Krisztus bizonyságtétele.” A “Jézus bizonyságtétele” pedig, ahogy a 19. fejezet 10. verse megmagyarázza — “a prófétaság lelke”, ami az ajándékok között “a prófétálás ajándéka” meghatározással szerepel (lKor 12:9-10). ', 'PP vii.3', 'Az ajándékoknak az egyházba helyezése nem azt jelenti, hogy minden egyes tag gyakorolja őket. Erről az apostol ezt mondja (1Kor 12:29): “Avagy mindnyájan apostolok-é? Vagy mindnyájan próféták-é? Avagy mindnyájan tanítók-é?” stb. Az értelemszerű válasz: Nem; nem mindnyájan azok; de az ajándékokat Isten elosztja a tagok között tetszése szerint (lKor 12:7.11). Ezekről az ajándékokról mégis azt olvassuk, hogy Isten “az egyházba” helyezte őket. Ha Isten csak egy tagot is felruház egy ajándékkal, elmondható, hogy az ajándék “az egyházban” van, vagy hogy az az egyházé. Tehát az utolsó generáció részese az ajándékoknak, és mi hisszük, hogy az egyházban most megvan Jézus bizonyságtétele, illetve a prófétaság ajándéka. ', 'PP viii.1', 'A Szentírás egy másik, kétségtelenül az utolsó napokról szóló része egyértelművé teszi ezt a tényt. 1Thess 5. Az apostol ezekkel a szavakkal kezdi ezt a fejezetet: “Az időkről és időszakokról pedig, atyámfiai, nem szükség, hogy írjak néktek; Mert igen jól tudjátok ti magatok, hogy az Úrnak napja úgy jő el, mint a tolvaj éjjel.” A 4. versben hozzáteszi: “De ti, atyámfiai, nem vagytok sötétségben, hogy az a nap tolvajmódra lephetne meg titeket.” Majd erre az eseményre való tekintettel különféle figyelmeztetéseket ad nekik, köztük ezeket a 19-21. versekben: “A Lelket meg ne oltsátok. A prófétálást meg ne vessétek. Mindent megpróbáljatok; ami jó, azt megtartsátok.” A 23. vers szerint pedig azért imádkozik, hogy azok, akik a “prófétálás” adományát kapták, feddhetetlenül őriztessenek meg az Úr eljövetelére. ', 'PP viii.2', 'Ezeknek a meggondolásoknak az alapján nem indokolt-e az a meggyőződésünk, hogy a prófétaság ajándéka megnyilvánul az egyházban az utolsó napokban, és hogy ezen keresztül nagy világosságot és sok időszerű eligazítást kapunk? ', 'PP viii.3', 'Mindent az apostol által adott szabály szerint kell kezelnünk: “Mindent megpróbáljatok; ami jó, azt megtartsátok”; és mindent a Megváltó mércéjével kell mérnünk: “Az ő gyümölcseikről ismeritek meg őket.” Ezt a könyvet, amely a prófétaság ajándéka megnyilvánulásának igényével Íródott, erre a mércére hivatkozva ajánljuk mindazoknak a figyelmébe, akik hiszik, hogy a Biblia Isten szava, és hogy az egyház az a test, amelynek Krisztus a feje.<br><br>Uriah Smith', 'PP viii.4']