var az_id = ['PK 37-38.1', 'A templom felszentelése', 'Végül elkészült a templom, amelyet Dávid király tervezett és fia, Salamon épített. Salamon „...sikeresen elkészítette mindazt, amit elkészíttetni szándékozott” (2Krón 7:11). Ahhoz, hogy a Mórija hegyének magaslatait bekoronázó palota valóban „nem ember”, „hanem az Úristen” lakóhelye legyen – amire Dávid olyan nagyon vágyott –, hátra volt még a Jahve és az istentiszteletek számára történő ünnepélyes felszentelése (1Krón 29:1).', 'PK 37.1', 'Azt a helyet, ahol a templom épült, hosszú időn át megszentelt helynek tartották. Itt mutatta meg Ábrahám, a hívők atyja, hogy kész Jahve parancsának engedelmeskedve egyetlen fiát feláldozni. Itt újította meg Isten Ábrahámmal kötött szövetségét, amelyben áldást ígért. Az áldás magában hordozta a dicsőséges messiási ígéretet, amely a Magasságos Isten Fiának áldozata által szabadulást hoz az emberiségnek. (Lásd: 1Móz 22:9, 16–18.) Itt küldött Isten tüzet a mennyből, válaszként Dávid égő- és hálaáldozatára, amelyet azért mutatott be, hogy feltartóztassa a pusztító angyal bosszúállásra kivont kardját. (Lásd: 1Krón 21.) Jahve tisztelői most újra itt voltak, hogy találkozzanak Istenükkel, és megújítsák hűségfogadalmukat.', 'PK 37.2', 'A felavatásra a legkedvezőbb időpontot – a hetedik hónapot – választották, amikor a nép az ország minden részéből Jeruzsálembe gyülekezett a sátoros ünnepre. Ez az ünnep az örvendezés alkalma volt. Az aratási munkák véget értek, és az újesztendő munkáit még nem kezdték meg. Az emberek gondoktól mentesen átengedhették magukat az alkalom szent, örömteli hatásának.', 'PK 37.3', 'A kitűzött időpontban Izráel – sok idegen ország díszesen öltözött képviselőivel együtt – egybegyűlt a templom udvaraiban. Szokatlanul pazar volt ez a látvány. Salamon – Izráel véneivel és a nép legtekintélyesebb tagjaival – a város másik részéből érkezett, ahonnan elhozták a szövetség ládáját. A Gibeon magaslatain levő szent helyről átszállították a „kijelentés sátrát és a szentély egész fölszerelését, amely a sátorban volt” (2Krón 5:5). Ezek a féltve őrzött tárgyak, amelyek Izráel fiaiban a pusztai vándorlás és a Kánaán meghódításának emlékeit idézték fel, most állandó otthont találtak abban a nagyszerű templomban, amelyet azért építettek, hogy elfoglalja a hordozható sátor helyét.', 'PK 38.1']