var az_id = ['AT 469-470.1', 'Rómából írt levelek', 'Pál apostolnak már keresztényi tapasztalatai kezdetén különös alkalmakat adott Isten, hogy megismerhesse akaratát, Jézus követőit illetőleg. „Elragadtatott a harmadik égig, elragadtatott a paradicsomba és hallott kimondhatatlan beszédeket, amelyeket nem szabad embernek kibeszélnie.” Bizonyságot tett arról, hogy többször kapott „látomásokat és az Úrnak kijelentéseit.” Az evangélium alaptételeinek ismeretében „egyenlő volt a fő-főapostolokkal” (II. Kor. 12:2, 4; 1:11). Világos, teljes volt a megértése abban is, „hogy mi a szélessége és hosszúsága és mélysége és magassága a Krisztus minden ismeretet felülhaladó szereteté”-nek (Ef. 3:18–19).', 'AT 469.1', 'Pál nem mondhatott el mindent, amit látomásaiban látott, mert voltak olyan hallgatói is, akik visszaéltek volna szavaival. Amit azonban Isten kinyilatkoztatott előtte, képesítette arra, hogy mint jó vezető és bölcs tanító munkálkodjék. Ezek a kinyilatkoztatások hatották át azokat az üzeneteket is, amelyeket a későbbi években a gyülekezeteknek küldött. A benyomások, amelyeket látomásai folyamán nyert, lelkébe vésődtek, és lehetővé tették számára, hogy a keresztényi jellemet kellőképpen szemléltesse. Szóval és írásban olyan üzenetet hirdetett, amely azóta is mindenkor segítséget és erőt adott Isten egyházának. Ez az üzenet napjaink hívőihez is világosan szól azokról a veszélyekről, amelyek a gyülekezetet fenyegetik, és azokról a tévtanokról, amelyek útjában állnak.', 'AT 469.2', 'Az apostol mindazoknak, akikhez tanácsadó és buzdító tartalmú leveleit intézte, őszintén kívánta, „hogy többé ne legyenek gyermekek, kiket ide s tova hány a hab és hajt a tanításnak akármi szele”, hanem hogy „eljussanak mindnyájan az Isten Fiában való hitnek és az ő megismerésének egységére, érett férfiúságra, a Krisztus teljességével ékeskedő kornak mértékére” (Ef. 4:13–14). Felkérte követőit, akik a pogányok között éltek, hogy „többé ne járjatok úgy, mint egyéb pogányok is járnak az ő elméjöknek hiábavalóságában, kik értelmökben meghomályosodtak, elidegenültek az isteni élettől... az ő szívük keménysége miatt”, hanem „okkal járjatok, nem mint bolondok, hanem mint bölcsek” és az időt jól kihasználjátok. (Ef. 4:14, 13, 17–18; 5:15–16) Bátorította a hívőket, hogy várják azt az időt, amikor Krisztus, aki „szerette az egyházat, és önmagát adta azért”, majd „önmaga elébe állítsa azt dicsőségben, úgy, hogy azon ne legyen szeplő, vagy sömörgözés, vagy afféle, hogy legyen szent és feddhetetlen” (Ef. 5:25, 27).', 'AT 470.1']