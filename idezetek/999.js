var az_id = ['NK 441.2-446.3', 'Isten változhatatlan törvénye', 'De a bárányszarvú fenevad „úgy szól vala, mint a sárkány; és az előbbi fenevadnak minden hatalmasságát cselekszi őelőtte; és azt is  cselekszi, hogy a föld és annak lakosai imádják az első fenevadat, amelynek  halálos sebe meggyógyult vala;... azt mondván a föld lakosainak, hogy csinálják  meg a fenevadnak képét, aki fegyverrel megsebesítette vala, de megelevenedett”  (Jel 13:11-14).', 'NK 441.2', 'A bárányszarv és a sárkányhang - mint szimbólum - a vele ábrázolt nemzet  állításai és gyakorlata közötti kirívó ellentmondásra mutat rá. A nemzet  „szólása”: törvényhozói és bírósági szerveinek ténykedése. Ez a nemzet  intézkedéseivel meghazudtolja azokat a liberális és békés elveket, amelyeket  politikájának alapzataként fektetett le. Az a jövendölés, hogy úgy szól,  „mint a sárkány”, és hogy „az előbbi fenevadnak minden hatalmasságát”  gyakorolja, világosan jelzi annak a türelmetlen és üldöző magatartásnak a  kialakulását, amiről a sárkány és a párducszerű fenevad által jelképezett  nemzetek árulkodtak. Az a kijelentés pedig, amely szerint a kétszarvú fenevad  „azt cselekszi, hogy a föld és annak lakosai imádják az első fenevadat”  - azt mutatja, hogy ez a nemzet felhasználja tekintélyét olyan szertartások  gyakorlásának elrendelésére, amelyekkel a pápaságnak hódol.', 'NK 442.1', 'Ez az intézkedés szöges ellentétben áll ennek az államnak az elveivel, a  szabadság szellemével, a Függetlenségi Nyilatkozat félreérthetetlen és súlyos  kijelentéseivel, valamint az alkotmánnyal. A nemzet alapítói bölcsen vigyáztak  arra, hogy az egyház ne vegye igénybe a világi hatalmat, mert ennek elkerülhetetlen  következménye a türelmetlenség és az üldözés. Az alkotmány gondoskodott arról,  hogy „a kongresszus ne hozzon olyan törvényt, amely valamely vallás alapítását  érinti, vagy annak szabad gyakorlását tiltja”. Az alkotmány tiltja, hogy  „a vallás az Egyesült Államokban” egyszer is valamilyen közhivatalra való  alkalmasság próbaköve legyen. Az államhatalom csak a nemzet szabadságát védő  intézkedések durva megsértésével kényszerítheti bármilyen vallási szertartás  gyakorlását. De ez az eljárás sem következetlenebb, mint maga a szimbólum: a  tiszta, szelíd és ártatlan bárányszarvú fenevad úgy beszél, mint a sárkány.', 'NK 442.2', '„Azt mondván a föld lakosainak, hogy csinálják meg a fenevadnak képét.”  Ez a kijelentés világosan bemutat egy kormányformát, amelyben a törvényhozói  hatalom a nép kezében van; egyben ékesen bizonyítja, hogy ebben a próféciában az  Egyesült Államokról van szó.', 'NK 442.3', 'De mi „a fenevad képe”? És hogyan fogják megformálni? A fenevad képe az lesz, amelyet a kétszarvú fenevad „csinál meg”. Ahhoz, hogy megtudjuk, milyen is ez a kép, és miként fogják megformálni, tanulmányoznunk kell magának a fenevadnak – a pápaságnak – az ismertető jeleit.', 'NK 443.1', 'Amikor az ősegyház megromlott, mert feladta evangéliumi egyszerűségét, és pogány rítusokat és szokásokat fogadott el, elvesztette Isten Lelkét és erejét. Mivel azonban az emberek lelkiismeretét irányítani akarta, a világi hatalom támogatását igényelte. Így jött létre a pápaság, egy olyan egyház, amely az államhatalmat irányította, és felhasználta saját céljainak előmozdítására, főképpen az „eretnekség” megbüntetésére. Hogy az Egyesült Államok megformálhassa a fenevad képét, ahhoz a vallási hatalomnak úgy kell a polgári hatalmat irányítania, hogy az egyház az államhatalmat is saját céljainak szolgálatába állítsa.', 'NK 443.2', 'Ahol eddig az egyháznak világi hatalma volt, azt mindig igénybe vette, hogy a tanításaitól eltérőket megbüntesse. Azok a protestáns egyházak is, amelyek a világi hatalmakkal való szövetkezés útján Róma nyomdokaiba léptek, kifejezésre juttatták, hogy korlátozni akarják a lelkiismereti szabadságot. Példa erre az anglikán egyház, amely sokáig üldözte a tőle kiszakadtakat. A XVI. és a XVII. században nonkonformista lelkészek ezrei kényszerültek arra, hogy egyházukat elhagyják, és sokan – mind a lelkészek, mind a nép közül – ki voltak téve bírságnak, börtönnek, kínzásnak és vértanúságnak.', 'NK 443.3', 'A hitehagyás következménye az lett, hogy az egyház az államhatalom segítségét igényelte. Ez készítette elő a pápaság – a fenevad kialakulásának útját. Pál ezt mondta: „Jön... a szakadás, és megjelenik a bűn embere” (II. Thessz. 2:3). Az egyház hitehagyása a fenevad képének megformálásához is utat fog készíteni.', 'NK 443.4', 'A Biblia kinyilatkoztatja, hogy az Úr eljövetele előtt az első századokéhoz hasonló vallási hanyatlás lesz. „Az utolsó napokban nehéz idők állanak be. Mert lesznek az emberek magukat szeretők, pénzsóvárgók, kérkedők, kevélyek, káromkodók, szüleik iránt engedetlenek, háládatlanok, tisztátalanok, szeretet nélkül valók, kérlelhetetlenek, rágalmazók, mértéktelenek, kegyetlenek, a jónak nem kedvelői, árulók, vakmerők, felfuvalkodottak, inkább a gyönyörnek, mint Istennek szeretői, kiknél megvan a kegyességnek látszata, de megtagadják annak erejét” (II. Tim. 3:1–5). „A Lélek pedig nyilván mondja, hogy az utolsó időben némelyek elszakadnak a hittől, hitető lelkekre és gonosz lelkek tanításaira figyelmezvén” (I. Tim. 4:1). Sátán „a hazugságnak minden hatalmával, jeleivel és csodáival, és a gonoszságnak minden csalárdságával” fog dolgozni. És mindazok, akik „nem fogadták be az igazságnak szeretetét az ő üdvösségükre”, ki lesznek téve „a tévelygés erejé”-nek, „hogy higgyenek a hazugságnak” (II. Thessz. 2:9–11). Amikor a gonoszság erre a fokra jut, ugyanolyan következményei lesznek, mint amilyenek az első századokban voltak.', 'NK 444.1', 'A protestáns egyházak hitbeli sokféleségében sok ember döntő bizonyítékot lát arra, hogy soha semmilyen erőfeszítéssel nem lehet rájuk kényszeríteni az egyesülést. Pedig számos protestáns egyházban évek óta erősen él és egyre erősödik a vágy a közös tantételekre épülő egység után. Az ilyenfajta egyesítéstől, a nem mindenki által elfogadott tanítások megvitatásától – bármilyen fontosak is bibliai szemszögből –szükségszerűen el kell állni.', 'NK 444.2', 'Charles Beecher 1846-ban azt prédikálta, hogy „az evangéliumi protestáns közösségek” szolgálatának „egész útja nem pusztán emberi félelem okozta iszonyú feszültség közepette alakult ki. Ezek a közösségek mérhetetlen romlottságban élnek, mozognak és lélegeznek, és folyvást lényüknek minden hitványabb elemében tetszelegve elhallgatják az igazságot, és térdet hajtanak a hitehagyás tekintélye előtt. Vajon nem ez történt Róma esetében is? Nem éljük-e vajon újra az ő életét? És mi az, amit a közvetlen jövő tartogat számunkra? Egy újabb általános zsinatot! Egy világszövetséget! Evangéliumi szövetkezést és egyetemes krédót!” Amikor ez bekövetkezik, az egyházak teljes azonosulásra való törekvésében az csupán egy lépés lesz az erőszak igénybevétele felé.', 'NK 444.3', 'Amikor az Egyesült Államok legjelentősebb egyházai a közösen vallott tantételekben egységre jutva arra befolyásolják az államot, hogy tegye kötelezővé rendelkezéseiket, és tartsa fenn létesítményeiket, akkor már a protestáns Amerika megformálta a római hierarchia hasonmását, aminek elkerülhetetlen következménye, hogy a polgári hatóság büntetést ró azokra, akik eltérő véleményt vallanak.', 'NK 445.1', 'A kétszarvú fenevad „azt is teszi mindenkivel (megparancsolja), kicsinyekkel és nagyokkal, gazdagokkal és szegényekkel, szabadokkal és szolgákkal, hogy az Ő jobb kezükre vagy az ő homlokukra bélyeget tegyenek; és hogy senki se vehessen, se el ne adhasson semmit, hanem csak akin a fenevad bélyege van, vagy neve, vagy nevének száma” (Jel. 13:16–17). A harmadik angyal így figyelmeztet: „Ha valaki imádja a fenevad képét, és bélyegét felveszi vagy homlokára vagy kezére, az is iszik az Isten haragjának borából.” Az itt említett „fenevad”, amelynek az imádására kényszerít a Jel. 13. fejezetében foglalt kétszarvú fenevad, nem más, mint az első vagy párducszerű fenevad, azaz a pápaság. A „fenevad képe” a hitehagyó protestantizmusnak azt a formáját ábrázolja, amely akkor alakul ki, amikor a protestáns egyházak dogmáik megtartásához a polgári hatalom segítségét igénylik. A „fenevad bélyegé”-nek meghatározása még hátra van.', 'NK 445.2', 'A próféta óva int a fenevadnak és bélyegének imádásától, majd kijelenti, hogy itt vannak azok, „akik megtartják Isten parancsolatait és a Jézus hitét”. A kinyilatkoztatás ilyen éles különbséget tesz az Isten parancsolatainak megtartói és azok között, akik imádják a fenevadat, valamint a fenevad képét, és felveszik bélyegét. Ebből következik, hogy a törvény megtartása és a törvény áthágása jelzi a különbséget Isten imádói és a fenevad imádói között.', 'NK 445.3', 'A fenevadnak – és a fenevad képének is – különös jellemvonása, hogy Isten parancsolatait megszegi. Dániel ezt mondja a kis szarvról, azaz a pápaságról: „Véli, hogy megváltoztatja az időket és törvényt” (Dn. 7:25). Pál pedig ugyanezt a hatalmat „a bűn emberé”-nek nevezi, aki Isten fölé emeli magát. Egyik prófécia kiegészíti a másikat. A pápaság csak Isten törvényének megváltoztatásával tudta Isten föl emelni magát. Mindazok, akik az így megváltoztatott törvénynek tudatosan engedelmeskednek, mindenek fölött tisztelik azt a hatalmat, amely a törvényt megváltoztatta. Aki a pápai törvényeknek engedelmeskedik, az a pápa iránti hűség jelét veszi magára az Isten iránti hűségjel helyett.', 'NK 446.1', 'A pápaság megkísérelte Isten törvényét megváltoztatni. A második parancsolatot, amely tiltja a képek imádását, törölte a törvényből, a negyedik parancsolaton pedig úgy változtatott, hogy a hetedik nap helyett az elsőt tette hivatalos nyugalomnappá. A második parancsolat kihagyását a katolikusok azzal indokolják, hogy arra nincs szükség, mert benne van az elsőben. Azt állítják, hogy ők a törvényt pontosan úgy tolmácsolják, ahogy azt Isten szándéka szerint érteni kell. De a próféta által megjövendölt változtatás nem ez. Szándékos, tudatos változtatásról van szó: „Véli, hogy megváltoztatja az időket és törvényt.” A prófécia pontos teljesítése a negyedik parancsolat megváltoztatása. Az a tekintély, amely erre a változtatásra jogot formál: az egyház. A pápai hatalom tehát nyíltan Isten fölé emeli magát.', 'NK 446.2', 'Isten imádóinak különleges ismertetőjele, hogy tiszteletben tartják a negyedik parancsolatot – mivel ez a parancsolat Isten teremtői hatalmának a jele. E parancsolat tanúsítja, hogy Istennek joga van az embertől tiszteletet és hódolatot igényelni. A fenevad imádóit arról lehet felismerni, hogy le akarják rombolni a teremtés emlékünnepét, és fel akarják magasztalni a Róma által alapított ünnepet. A pápaság első ízben a vasárnap érdekében juttatta érvényre kihívó követeléseit. Először azért vette igénybe az állam hatalmát, hogy kikényszerítse a vasárnapnak „az Úr napja”-ként való megtartását. A Biblia alapján a hetedik nap, nem pedig az első az Úr napja. Krisztus mondja: „Az embernek Fia a szombatnak is ura.” A negyedik parancsolat így hangzik: „A hetedik nap az Úrnak... szombatja.” Ésaiás próféta által az Úr „szent napom”-nak nevezi a szombatot (Mk. 2:28; Ésa. 58:13).', 'NK 446.3']