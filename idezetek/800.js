var az_id = ['AT 131-136.4', 'Igazságot szomjazó lélek', 'Tanítói működése közben Péter apostol meglátogatta a Liddában lakó hívőket is. Itt meggyógyította Éneást, akit a köszvény nyolc év óta ágyhoz kötött. „Jézus Krisztus meggyógyít téged” – mondá neki az apostol. – „Kelj föl, vesd meg magad az ágyadat”. „És azonnal felkele és láták őt mindnyájan, kik laknak vala Liddában és Sáronban, kik megtérének az Úrhoz.”', 'AT 131.1', 'Joppéban, közel Liddához, lakott egy asszony, név szerint Tábitha („Dorkás, vagy Zerge”), akit jócselekedetei miatt igen szerettek. Méltó tanítványa volt Jézusnak, és idejét azzal töltötte, hogy jótékonykodott mindenfelé. Tudta, kinek van szüksége meleg ruhára, ki szorult pártfogásra, őszintén szolgálta a szegényeket és elnyomottakat. Ügyes keze gyorsabban járt, mint a nyelve.', 'AT 131.2', '„Lőn pedig azokban a napokban, hogy megbetegedvén, meghala.” (Ap. csel. 9:37) A joppéi gyülekezet mélyen fájlalta elvesztését, és amikor hallották a hívők, hogy Péter Liddában tartózkodik, követeket küldtek érte, „kérve, hogy késedelem nélkül menjen át hozzájuk. Felkelvén azért Péter, elméne azokkal. Mihelyt odaére, felvezeték őt a felházba; és elébe állának néki az özvegyasszonyok mindnyájan sírva és mutogatva a ruhákat és öltözeteket, melyeket Dorkás csinált, míg velük együtt volt.” (Ap. csel. 9:39) Tekintettel arra a sok segítségre, amelyet nyújtott, nem csodálkozhatunk, hogy jajveszékeltek és forró könnyekkel illették kihűlt tetemét.', 'AT 131.3', 'Az apostol szívét részvét hatotta át, amikor nagy bánatukat látta. Felszólította a síró asszonyokat, hagyják el a szobát; őmaga letérdelve, buzgó imában fordult Istenhez, hogy adja vissza Tábitha életét és egészségét. Azután a holttesthez fordulva mondá: „Tábitha, kelj fel!” „Az pedig felnyitá szemeit; és meglátván Pétert, felüle.” (Ap. csel. 9:40) Tábitha nagy szolgálatokat tett a gyülekezetnek és Isten jónak látta, hogy őt visszahozza az ellenség országából, azért, hogy ügyességével és akaraterejével továbbra is mások áldására szolgáljon, és hogy Krisztus ügye megerősödjön, hatalmának ezen megnyilatkozása által is.', 'AT 132.1', 'Mialatt Péter még Joppéban tartózkodott, Isten elhívta, hogy vigye el az evangéliumot Kornéliusnak, Czézáreába.', 'AT 132.2', 'Kornélius római százados, jómódú és előkelő származású férfi volt, aki bizalmi és tiszteletbeli állást töltött be. Születésére, nevelésére és képzettségére nézve pogány ember; a zsidókkal való összeköttetése által azonban ismeretet nyert Istenről, és őszinte szívvel szolgált neki; ugyanis hite őszinteségét a szegények iránti részvétével mutatta ki. Nagylelkűségét mindenütt ismerték, és igazságos élete folytán mind a zsidóknál, mind a pogányoknál jó hírnévnek örvendett. Befolyása mindenkire áldásos volt, akivel csak érintkezett. A Szentírás úgy ír róla, mint aki „jámbor és istenfélő egész házanépével egyben, ki sok alamizsnát osztogat vala a népnek, és szüntelen könyörög vala Istennek.” (Ap. csel. 10:2)', 'AT 132.3', 'Mivel Kornélius hitt Istenben, mint a menny és föld Teremtőjében, tisztelte Őt; elismerte felsőbbségét és kikérte tanácsát életének minden ügyében. Családi életében éppúgy, mint hivatalos kötelességeiben, hű volt Hozzá. Otthona Isten oltára volt; terveit nem merte Isten segítsége nélkül megvalósítani, sem felelősséget nem vállalt az Ő tudta nélkül.', 'AT 133.1', 'Noha Kornélius hitt a próféciákban, és várta a Messiás jövetelét, mégsem tudott semmit az evangéliumról, ahogyan az Krisztus életében és halálában megnyilatkozott. Nem volt tagja a zsidó hitközségnek, a rabbik bizonyára pogánynak és tisztátalannak tartották volna. De ugyanaz a szent Vigyázó, aki Ábrahámról mondta: „Ismerem őt” (I. Móz. 18:19) – ismerte Kornéliust is és közvetlenül a mennyből üzenetet küldött neki.', 'AT 133.2', 'Mialatt imádkozott, megjelent neki az Úr angyala. Amikor a százados hallotta, hogy nevén szólítják, ámbár megrémült, de felismerte, hogy a hírnök Istentől jött, és megkérdezte: „Mi az Uram?” Az angyal felelte: „A te könyörgéseid és alamizsnáid felmentek Isten elé emlékezetnek okáért. Most azért küldj Joppéba embereket és hívasd magadhoz Simont, ki neveztetik Péternek; ő egy Simon nevű tímárnál van szálláson, kinek háza a tenger mellett van.” (Ap. csel. 10:4–6)', 'AT 133.3', 'Az utasítás pontossága bizonyítja, hogy a menny ismeri az emberek foglalkozását és minden cselekedetét; hiszen annak a férfinak még a mesterségét is közölte, akinél Péter tartózkodott. Isten épp olyan jól ismeri az egyszerű munkás élményeit és munkálkodását, mint a trónon ülő királyokét.', 'AT 133.4', '„Most azért küldj Joppéba embereket és hívasd magadhoz Simont”. Isten ekképpen bizonyította be tiszteletét az evangélium szolgálata és a megszervezett gyülekezet iránt. Az angyal nem kapott felhatalmazást arra, hogy közölje Kornéliussal a kereszt történetét. Olyan gyarlóságoknak és kísértéseknek alávetett embernek kellett beszélnie a megfeszített és feltámadt Üdvözítőről, mint amilyen maga a százados.', 'AT 134.1', 'Isten nem választ az emberek közé képviselőjéül el nem bukott angyalokat, hanem olyan lényekre bízta igazságának hirdetését, mint azok, akiket megmenteni igyekeznek. Krisztus is emberré lett, hogy az emberekhez férkőzhessék. Isten-emberi Üdvözítőre volt szükség, hogy elhozza a világnak az üdvöt. Most pedig férfiakra és nőkre bízta azt a szent kötelességet, hogy hirdessék „Krisztus végére mehetetlen gazdagságát” (Ef. 3:8).', 'AT 134.2', 'Az Úr, nagy bölcsességében, érintkezést létesít az igazság keresői és az igazság ismerői között. Isten terve az, hogy akik világosságot nyertek, közöljék azokkal, akik még a sötétségben élnek. Aki a bölcsesség nagy Forrásából meríti erejét, Isten eszközévé válik, hogy általa az evangélium kifejthesse szívet és értelmet átalakító hatalmát.', 'AT 134.3', 'Kornélius örömmel engedelmeskedett a mennyei küldöttnek. Amikor az angyal eltávozott, „szólíta kettőt az ő szolgái közül és egy kegyes vitézt azok közül, kik rendelkezésére állnak vala. És elmondván nekik mindent, elküldé őket toppéba.” (Ap. csel. 10:7)', 'AT 134.4', 'Az angyal pedig Kornéliussal való találkozása után Joppéba ment Péterhez. Ő pedig akkor éppen imába merülve, szállásának felházában tartózkodott, és azt olvassuk róla: „Megéhezék azonban és akara enni; míg azonban azok ételt készítének, szálla ő reá elragadtatás.” (Ap. csel. 10:10) Péter nem csupán testi eledelre éhezett, hanem amikor a tetőről letekintett Joppé városára és annak környékére, éhséget érzett honfitársai lelki üdvéért is. Égő vágy emésztette, hogy megismertesse velük is az írás próféciáit, amelyek Krisztus szenvedéseire és halálára utaltak.', 'AT 135.1', 'Elragadtatásában Péter látta: „hogy az ég megnyílt és leszálla ő hozzá valami edény, mint egy nagy lepedő, négy sarkánál fogva felkötve és leeresztve a földre; melyben valának mindenféle földi, négylábú állatok, vadak, csúszó-mászó állatok és égi madarak. És szózat lőn őhozzá: Kelj fel Péter, öljed és egyél! Péter pedig monda: Semmiképpen sem Uram; mert sohasem ettem semmi közönségest, vagy tisztátalant. És ismét szózat lőn őhozzá másodszor is: Amiket az Isten megtisztított, te ne mondd tisztátalanoknak. Ez pedig három ízben történt; és ismét felviteték az edény az égbe.” (Ap. csel. 10:11–16)', 'AT 135.2', 'Ez a látomás Péter számára megrovást, egyben pedig utasítást is tartalmazott. Isten szándékát nyilatkoztatta ki előtte, hogy Krisztus halála által a pogányok is, a zsidókkal együtt, az üdvösség örökösei legyenek. Eddig egyetlen tanítvány sem prédikálta az evangéliumot a pogányoknak. Részükre még mindig ott állt a válaszfal, amelyet pedig Krisztus halála lerombolt; munkálkodásuk tehát egyedül csak a zsidókra szorítkozott, míg a pogányokat az evangélium áldásaiból kizártnak tekintették. Ez alkalommal az Úr megkísérelte, hogy Pétert az isteni terv világszéles terjedelméről kioktassa.', 'AT 135.3', 'Számos pogány hallgatta már mohón Péter és a többi apostol prédikációit, sőt a görög zsidók közül is sokan hittek már Krisztusban. Azonban a pogányok közül Kornélius megtérése volt az első, amely jelentőséggel bírt.', 'AT 136.1', 'Krisztus egyháza számára most a munkának teljesen új korszaka kezdődött. Az ajtónak, amelyet a megtért zsidó hívők a pogányok előtt bezártak, fel kellett tárulni. Az evangéliumot elfogadó pogányokat egyenrangúnak kellett elismerniük, anélkül, hogy a körülmetélkedés rítusát rájuk kényszerítették volna.', 'AT 136.2', 'Milyen óvatosan munkálkodott az Úr, hogy eltávolítsa a pogányok iránti előítéletet, amely Péter lelkében a zsidó hitben való nevelés folytán oly mélyen gyökerezett! Az egész látomás: a kendő és annak tartalma azt célozta, hogy az apostol gondolkozását felszabadítsa az előítélettől, és arra a fontos igazságra vezesse, hogy a mennyben nincs személyválogatás, hanem Isten előtt zsidó és görög egyenlő értékű; hogy Krisztus által a pogányok is részesülhetnek az evangélium áldásaiban és kiváltságában.', 'AT 136.3', 'Mialatt Péter még a látomás értelmén elmélkedett, megérkeztek Joppéba a Kornélius által küldött férfiak, és megjelentek szállásának ajtaja előtt. A Lélek ekkor így szólt hozzá: „Ímé három férfiú keres téged; nosza kelj fel, eredj alá és minden kételkedés nélkül menj el velük, mert én küldöttem őket.” (Ap. csel. 10:19–20)', 'AT 136.4']