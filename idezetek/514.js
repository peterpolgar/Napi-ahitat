var az_id = ['PK 703-706.2', 'Izráel háza', 'Isten egyháza hirdeti az örökkévaló evangélium igazságait minden nemzetnek, nemzetségnek, nyelvnek és népnek, és ezzel ma megvalósítja a földön ezt az ősi próféciát: „...virágzani, virulni fog Izráel, termésével elárasztja a világot” (Ézsa 27:6). Jézus követői a mennyei lényekkel együttműködve gyorsan betöltik az evangéliummal az egész földet. Fáradozásuk eredménye gazdag gyümölcstermésben, drága lelkek beérésében jelentkezik. Az odaszentelt egyház a Biblia igazságainak elhintésével ma minden eddiginél jobban árasztja az emberek fiaira azokat az áldásokat, amelyeket az Ábrahámnak és egész Izráelnek – Isten földi egyházának minden korszakában – adott ígéret századokkal előbb jelzett: „...megáldalak... és áldás leszel” (1Móz 12:2).', 'PK 703.1', 'E megígért áldásból Izráelnek sokat kellett volna kapnia a fogságból való visszatérésük utáni századokban. Isten azt akarta, hogy az egész föld felkészüljön Krisztus első eljövetelére, mint ahogy ma készül második adventjének útja. A megalázó száműzetés éveinek végén az irgalmas Isten Zakariás prófétával ezt az ígéretet küldte népének, Izráelnek: „Visszatérek a Sionra, és Jeruzsálemben fogok lakni. Akkor Jeruzsálemet igaz városnak nevezik, a Seregek Urának a hegyét pedig szent hegynek.” Népéről pedig ezt mondta: „...az én népem lesznek, én pedig Istenük leszek, valósággal és igazán” (Zak 8:3, 8).', 'PK 703.2', 'Ezek az ígéretek feltételesek voltak. Teljesedésük a nép engedelmességén múlott. A zsidóknak nem lett volna szabad ismét elkövetniük fogságuk előtti bűneiket. „Igazságos ítéletet hozzatok – intette az Úr azokat, akik részt vettek az újjáépítésben –, szeretettel és irgalmasan bánjatok egymással! Az özvegyet és az árvát, a jövevényt és a nyomorultat ne zsákmányoljátok ki, és ne tervezzetek egymás ellen magatokban semmi rosszat!” „Hozzatok igaz és békét szerző ítéletet kapuitokban!” (Zak 7:9–10; 8:16).', 'PK 704.1', 'Gazdag mind a földi, mind a lelki jutalom, amit Isten ígért azoknak, akik a gyakorlatban megvalósítják az igazságnak ezeket az alapelveit. „Mert békességben vetnek – nyilatkoztatta ki az Úr –, a szőlő megadja gyümölcsét, a föld megadja termését, az ég megadja harmatát, és mindezeket a megmaradt nép tulajdonává teszem. És bár átkozottak voltatok a népek között, Júda háza és Izráel háza, én megsegítlek benneteket, és áldottak lesztek” (Zak 8:12–13).', 'PK 704.2', 'A babiloni fogság kigyógyította a zsidókat a faragott képek imádásából. Miután visszatértek földjükre, nagy figyelmet szenteltek a vallásoktatásnak, és gondosan tanulmányozták azt, amit a törvénykönyv és a próféták az igaz Isten imádásáról írtak. A helyreállított templomban lehetőség volt az összes templomi szertartás végzésére. Zorobábel, Ezsdrás és Nehémiás vezetői működése idején a nép ismételten elkötelezte magát Jahve parancsai és rendeletei megtartására. Az azután következő jólét időszaka bőségesen bizonyította: Isten kész elfogadni őket és megbocsátani nekik. Végzetes rövidlátásuk miatt azonban ismételten elfordultak dicsőséges rendeltetésüktől, és önzően kisajátították maguknak azt, ami sok embernek gyógyulást és lelki megújulást hozott volna.', 'PK 705.1', 'E mulasztásuk nagyon nyilvánvaló volt Malakiás idejében. Az Úr hírnöke szigorúan foglalkozott azokkal a bűnökkel, amelyek megfosztották Izráelt földi jólététől és lelki erejétől. A törvényszegőkkel szembeni dorgálásában a próféta nem kímélte sem a papokat, sem a népet. „Az Úr igéje, amelyet Malakiás által jelentett ki Izráelnek” az volt, hogy a múlt tanulságait ne felejtsék el, és hogy a szövetséget, amelyet Jahve kötött Izráel házával, hűségesen tartsák meg. Csak őszinte bűnbánat vonhatja maga után Isten áldását. „Esedezzetek csak Istenhez – esdekelt a próféta –, hogy kegyelmezzen meg nekünk!” (Mal 1:9).', 'PK 705.2', 'Izráelnek semmilyen időleges kudarca nem hiúsíthatta meg a korszakokat átfogó tervet, az emberiség megváltásának tervét. Lehet, hogy azok, akikhez a próféta szólt, nem vették figyelembe a kapott üzenetet, Jahve terve mégis biztosan haladt előre a teljes megvalósulás felé. „Hiszen napkelettől napnyugatig nagy az én nevem a népek között – üzente hírnökével az Úr –, és mindenütt jó illatú áldozatot mutatnak be nevemnek... Mert nagy az én nevem a népek között” (Mal 1:11).', 'PK 705.3', 'Isten korábban „élet és békesség” szövetségét kötötte Lévi fiaival. E szövetség megtartásából kimondhatatlan áldás fakadt volna. Az Úr felkínálta, hogy megújítja a szövetséget azokkal, akik valamikor lelki vezetők voltak, de törvényszegésük következtében „megvetetté” és „megalázottá” lettek „az egész nép előtt” (Mal 2:5, 9).', 'PK 706.1', 'Jahve ünnepélyes komolysággal figyelmeztette a gonosztevőket, hogy eljön az ítélet napja, és hirtelen elpusztít minden törvényszegőt. A reménységet azonban senkitől sem vonta meg. Bár Malakiás ítéletet prófétált, ugyanakkor hívta a megtévedteket, hogy kössenek békét Istennel. „Térjetek meg hozzám – buzdította őket az Úr –, és én is hozzátok térek!” (Mal 3:7).', 'PK 706.2']